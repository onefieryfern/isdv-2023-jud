---
layout: page
title: "Ziarul Deșteptarea"
---

Cotidianul DEȘTEPTAREA a fost înființat în 22 decembrie 1989, în municipiul Bacău, fiind încă de la început un lider al presei băcăuane. Acum este parte integrantă din Trustul Media DEȘTEPTAREA, din care mai fac parte un post de radio, Radio Alfa, un post de televiziune, TV Bacău, și un săptămânal, Onești Expres. Singurul trust de presă care funcționează în județul Bacău este Trustul Media Deșteptarea. Acesta a fost conceput pe ideea cooptării celor patru lideri de piață din presa scrisă, radio și televiziune sub egida aceleași societăți editoare, SC Deșteptarea SA, în beneficiul cert al consumatorului de informație.
Trustul Media DEȘTEPTAREA are cea mai puternica rețea de difuzare a presei din județ (32 puncte vânzare). Agenția de publicitate proprie este cea mai dezvoltată din zona Moldovei, un adevărat motor economic al societății. Este ceea ce ne-am dorit mereu, să fim primii, sa fim CEI MAI BUNI.
DEȘTEPTAREA este mai mult decât un brand, este și o școală de presă ce a format de-a lungul timpului jurnaliști ce lucrează în redacții ale publicațiilor/televiziunilor centrale/locale.

Cotidianul DEȘTEPTAREA
* este distribuit în întreg județul Bacău, este tipărit în format broadsheet și are o structura de 16 pagini, dintre care 8 pagini color. Cuprinde zilnic pagini în care se găsesc informații despre actualitatea economică, evenimentele locale, naționale și internaționale, informații financiare, divertisment, editoriale și opinii, informații sportive, anunțuri de mică și mare publicitate;
* ediția de luni apare cu suplimentul Moldova Sport (4 pagini), ce cuprinde informații sportive locale, naționale și internaționale, cu un tiraj mediu de 6.500 ex.
* ediția de miercuri conține suplimentul Impact (4 pagini), ce cuprinde anchete, investigații și analize, cu un tiraj mediu de 6.500 ex.;
* ediția de vineri - duminica are un supliment D-weekend, ce cuprinde recomandări tv, integramă, horoscop, divertisment și este distribuit gratuit împreună cu ediția de vineri a ziarului, cu un tiraj mediu de 8.500 ex.;
În zilele de marți și joi, tirajul mediu este de 5.500 ex.

Radio ALFA
* Radio ALFA este postul cu știrile cele mai bune, de peste 16 ani;
* cel mai ridicat procent de ascultători se găsește pe segmentul cu vârsta intre 35-44 ani.

TV BACĂU
* post de televiziune locala de 8 ani pe piață;
* 65,5% dintre cei chestionați au declarat ca urmăresc postul TV BACĂU (aproximativ 85.000 persoane);
* Știrile TV BACĂU sunt de departe principalul punct de atracție a postului. Cu un rating mediu pe zi de 24,8 (fiecare ediție este vizionată de 1 din 4 băcăuani), știrile TV BACĂU sunt, pentru 85,1% dintre cei care și-au exprimat o opțiune, emisiunea preferată.

Onești Expres
* săptămânal ce apare în fiecare zi de joi, distribuit pe Valea Trotușului (Onești, Tg.Ocna, Comănești, Moinești). Este tipărit în format tabloid și are o structură de 16 pagini, dintre care 4 pagini color. Conține informații despre actualitatea economică, evenimentele locale, naționale și internaționale, informații financiare, divertisment, editoriale și opinii, informații sportive, anunțuri de mică și mare publicitate. Are un tiraj mediu de 1.500 ex.

Afișaj stradal
* pentru afișaj stradal vă recomandăm ca suport punctele de vânzare presă (32 de puncte în municipiul Bacău). Acestea acoperă toate zonele din Bacău și centrele de preluare anunțuri publicitare din Bacău și Onești.

---

* **Conținut preluat de la și adaptat după Deșteptarea © 2010-2023 - [Sursă](https://web.archive.org/web/20100404042114/http://www.desteptarea.ro/despre-noi.html)**
